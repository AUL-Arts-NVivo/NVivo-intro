# Om kurset
Velkommen til vores NVivo kursus.

NVivo er en softwareapplikation udviklet til kvalitativ datamanagement og analyse. Den bruges primært til at organisere, analysere og finde mønstre i ikke-numeriske data, såsom tekst, lyd, video og billeder. NVivo giver dig værktøjer til at kode og kategorisere data, udføre tekst- og indholdsanalyse, samt visualisere og præsentere resultaterne af din analyse.

NVivo muliggør dybdegående analyser af komplekse data, hvilket giver forskere og analytikere mulighed for at opdage mønstre, temaer og sammenhænge, der ellers kan være skjulte. NVivo understøtter også samarbejde, da flere brugere kan arbejde på det samme projekt samtidigt, og det giver mulighed for at integrere og analysere data på tværs af forskellige medier.

## Hvad du kommer til at lære på introkurset
På vores 2-timers introkursus vil du lære de basale færdigheder, det kræver, før du kan komme igang med til eget projekt. Når du har været på kurset vil du kunne:
- Importere filer
- Lave et mappehierarki
- Oprette, slette, fusionere koder
- Kode i tekster med forskellige teknikker
- Kunne få et overblik over dit kodearbejde
- Oprette og autokode cases
- Lave simple analyser på baggrund af kodningen
- Oprette og redigere memos


## Kursusmaterialet
Vores øvelsesmateriale består primært af seks korte interview som studerende på AU har lavet. De har interviewet om emnet "Madkultur". Vi har fået lov at bruge materialet i anonymiseret form, og vi har valgt disse interviews, fordi emnet er nemt at forholde sig til og fordi mange af vores studerende arbejder med interviews, og derfor hurtigt kan overføre deres læring til eget materiale.

Derudover arbejder vi med en stop-ordsliste. Stop-ord, også kendt som "stop-words" på engelsk, refererer til almindelige ord i et sprog, der ofte forekommer i tekster, men som normalt ikke har meget betydning i forhold til at identificere nøglebegreber eller temaer i teksten. Disse ord inkluderer typisk forholdsord (som "på", "i", "til"), konjunktioner (som "og", "men", "eller"), samt andre ord, der forekommer hyppigt i sprogbrug, men ikke bærer meget semantisk vægt i en tekst. Når man arbejder med tekstanalyse eller informationshåndtering, fjernes ofte stop-ord fra tekster for at reducere støjniveauet og fokusere på de vigtigste ord og begreber. 


## Forberedelse
Inden du deltager i kurset, skal du hente programmet og downloade nogle filer fra denne side. Du finder vejledning til hvordan i filen "Kom godt igang".

**Vi håber du får glæde af programmet!**


